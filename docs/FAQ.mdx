# سوالات متداول برنامه و برنامک ایتا

---

### برنامه و برنامک چیستند و چه تفاوتی با اپلیکیشن‌های معمولی دارند؟
برنامه و برنامک  وب اپلیکیشن هایی هستند که بدون نیاز به نصب، مستقیماً در محیط پیام‌رسان ایتا و از طریق WebView اجرا می‌شوند. این وب ابلیکیشن ها با استفاده از HTML، CSS و JavaScript توسعه می‌یابند و می‌توانند با پیام‌رسان تعامل داشته باشند.

---

### آیا برای استفاده از برنامه و برنامک باید چیزی نصب کنم؟
خیر. برنامه و برنامک نیاز به نصب جداگانه ندارند و کاربر با کلیک روی لینک یا دکمه مربوطه، برنامه را در محیط ایتا باز می‌کند.

---

### چگونه می‌توانم اطلاعات کاربر را دریافت کنم؟
هنگام باز شدن برنامه یا برنامک، اطلاعات کاربر از طریق [کیت توسعه (SDK)](Develop/JsSDK) در اختیار برنامه یا برنامک قرار می‌گیرد. با استفاده از مقدار `window.Eitaa.WebApp.initData` می‌توانید اطلاعات کاربر (مانند شناسه کاربر، نام، زبان و ...) را دریافت کنید. حتما قبل از استفاده امنیت آن را تضمین کنید.

---

### امنیت اطلاعات کاربر چگونه تضمین می‌شود؟
اطلاعات کاربر همراه با یک مقدار hash امضا شده به برنامک ارسال می‌شود. برای اطمینان از صحت داده‌ها، باید این hash را در سرور خود با استفاده از توکن برنامه و متدهای توضیح داده‌شده در مستندات [احراز هویت با hash](Develop/AuthorizationViaHash.md) اعتبارسنجی کنید. هرگز به داده‌ها بدون اعتبارسنجی اعتماد نکنید.

---

### آیا برنامه می‌تواند اعلان ارسال کند؟

خیر. ارسال Push Notification به صورت مستقیم از برنامه و برنامک ممکن نیست.

ولی میتواند به کاربر پیام ارسال کند ، برای اطلاعات بیشتر به بخش [ارسال پیام به کاربر](Develop/SendMassage.md) مراجعه کنید.



---

### آیا می‌توانم آدرس خاصی در محیط ایتا را در برنامک باز کنم؟
بله. با استفاده از متد `openEitaaLink` در [کیت توسعه (SDK)](Develop/JsSDK) می‌توانید آدرس خاصی در محیط ایتا را باز کنید.

---

### چگونه می‌توانم برنامه و برنامک را تست و دیباگ کنم؟
- تست در محیط WebView پیام‌رسان ایتا (واقعی‌ترین حالت)
- تست اولیه روی localhost با HTTPS (برخی APIها فقط در WebView فعال هستند)
- بررسی console log مرورگر
- استفاده از ابزارهای توسعه‌دهنده مرورگر (DevTools)

برای اطلاعات بیشتر به بخش [تست و دیباگ](TestAndDebug.md) مراجعه کنید.

---

### چگونه برنامه خود را به‌روزرسانی کنم؟
با جایگزین کردن فایل‌های وب روی سرور، برنامه شما به‌روزرسانی می‌شود. اگر آدرس یا مجوزهای برنامه تغییر کند، باید تنظیمات را در پنل توسعه‌دهندگان ایتا نیز به‌روزرسانی کنید.

---

### چگونه برنامه را ثبت و مدیریت کنم؟
برای ثبت برنامه باید وارد پنل توسعه‌دهندگان ایتا (EitaaYar) شوید و اطلاعات برنامه را وارد کنید. پس از تأیید، برنامه شما در لیست برنامه هایتان قرار می‌گیرد و قابل استفاده خواهد بود. برای مدیریت (ویرایش، حذف، مشاهده آمار و ...) نیز از همین پنل استفاده می‌شود. توضیحات کامل‌تر در بخش [ثبت و مدیریت برنامه ](ManagementPanel.mdx) آمده است.

---

### برای افزایش امنیت چه نکاتی را رعایت کنم؟
- همیشه مقدار hash را در سرور اعتبارسنجی کنید.
- ارتباط سرور شما باید فقط از طریق HTTPS باشد.
- داده‌های حساس را در سمت کلاینت نگهداری نکنید.
- دسترسی‌ها و مجوزهای برنامه را به حداقل مورد نیاز محدود کنید.
- از آخرین نسخه [کیت توسعه (SDK)](Develop/JsSDK) استفاده کنید.

